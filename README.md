# Mål- og integralteori

## Praktiske informationer

Afleveringsfrist: søndag 23:59

For kontaktinformationer se Brightspace.


## Uge 1 (kalenderuge 35)

### Opgaver

[Løsningsforslag](Noter/uge01.pdf)

### Faglige kommentarer

- Der er en fejl i bogens Definition 1.2.1. De variable $x,y,z$ skal *ikke* understreges.
- Hvis $a \in A$ og $A \in \mathcal{G}$, så følger det *ikke* at $a \in \mathcal{G}$.

### Andre bemærkninger

Ingen aflevering i denne uge.


## Uge 2 (kalenderuge 36)

### Opgaver

- 1.3: Vigtig.
- 1.4: Vigtig.
- 1.5: Mindre vigtig.
- 1.7: Mindre vigtig.
- 1.9: Hvis begreberne lim sup og lim inf for følger af reelle tal volder problemer, så er det vigtigere at få styr på disse begreber. Dette er nok højeste prioritet når I har lavet 1.3 og måske 1.4. Se appendiks A.5, men vi skal også nok snakke om det til TØ. Brug derudover også tiden på at genopfriske begreber fra første år, herunder: konvergens af følger og rækker, åbne og lukkede mængder, følgelukkethed, kontinuitet og følgekontinuitet.
- 1.11: Vigtig.

[Løsningsforslag](Noter/uge02.pdf)


### Andre bemærkninger

Første aflevering afleveres søndag d. 10. september kl. 23:59.


## Uge 3 (kalenderuge 37)

### Opgaver

- 1.8: "Lidt svær", som det fremgår på ugesedlen. En god øvelse, men ikke en prioritet.
- 1.10: Vigtig. Træner både mængdelære (som i uge 1) og grundlæggende egenskaber ved mål.
- 1.12: Vigtig.
- 1.13: Mindre vigtig, om ikke andet fordi argumentet simpelthen er sværere. Vi benytter her Lemma A.2.14, men beviset for dette er ret teknisk. Et alternativt (og bedre!) bevis findes i løsningsforslaget nedenfor.
- 1.15: Mindre vigtig.
- 1.16: Mindre vigtig. Dette resultat vises også senere i bogen (jf. Sætning 7.2.6).
- 1.19: Vigtig (på trods af at denne åbenbart er en "ekstraopgave").

[Løsningsforslag](Noter/uge03.pdf)


### Andre bemærkninger

Anden aflevering afleveres søndag d. 17. september kl. 23:59. Eventuelle genafleveringer af første aflevering afleveres på samme tidspunkt.


## Uge 4 (kalenderuge 38)

### Opgaver

Bemærk at vigtigheden af opgaverne ikke nødvenligvis afspejler rækkefølgen hvori det er bedst at løse dem.

- 1.18: Mindst vigtig, men god træning.
- 1.21: Mindre vigtig.
- 1.22: Meget vigtig. Hvis $\mu$ er et sandsynlighedsmål, da er $F_\mu$ den såkaldte *fordelingsfunktion* for $\mu$. Denne er naturligvis vigtig i sandsynlighedsteori. Denne slags konstruktioner bliver også vigtige i forbindelse med konstruktionen af Lebesguemålet.
- 4.1: Vigtig.
- 4.3: Vigtig.
- 4.4: Mindre vigtig.
- 4.6: Meget vigtig.
- 4.7: Vigtig.

[Løsningsforslag](Noter/uge04.pdf)


### Andre bemærkninger

Ingen aflevering i denne uge.


## Uge 5 (kalenderuge 39)

### Opgaver

- 4.8: Meget vigtig. Hvis man kender fremgangsmåden i disse opgaver, er det sædvanligvis ligetil at løse dem. I så fald tror jeg roligt at man kan springe opgaven over. Hvis ikke, er den vigtig.
- 4.9: Vigtig.
- 4.11: Mindre vigtig, og relativt svær. Men bid mærke i resultatet, at højre- og venstrekontinuerte funktioner er målelige.
- 4.14: Vigtig.
- 4.15: Vigtig, men svær. Resultatet benyttes ikke i dette kursus, men i *Videregående sandsynlighedsteori* benyttes det til at definere såkaldte betingede fordelinger. Kan springes over i første omgang, men bør løses på et tidspunkt. Det er tilladt at antage at $\varphi(X) \in \mathcal{F}$, men resultatet kan vises uden denne antagelse.
- 5.2: Meget vigtig.
- 5.3: Vigtig.
- 5.4: Vigtig, men mindre vigtig end 5.3. Vink: Se Eksempel 5.2.13.
- 5.5: Meget vigtig.

[Løsningsforslag](Noter/uge05.pdf)


### Andre bemærkninger

Aflevering 3 afleveres søndag d. 1. oktober kl. 23:59.


## Uge 6 (kalenderuge 40)

### Opgaver

Opgaverne begynder støt at stige i kompleksitet, men de bliver forhåbentligt også mere konkrete.

- 5.9: Meget vigtig. Del (d) er måske kun vigtig.
- 5.10: Meget vigtig.
- 5.11: Vigtig.
- 5.13: Del (a) er vigtig, del (b) er mindre vigtig.
- 5.15: Vigtig. Især konklusionerne i del (c) og (d) er vigtige at lægge mærke til.
- 5.16: Mindre vigtig, men god træning i at beregne konkrete integraler.
- 5.17: Mindre vigtig, men også god træning i konkrete beregninger.

[Løsningsforslag](Noter/uge06.pdf)


### Andre bemærkninger

Aflevering 4 afleveres søndag d. 8. oktober kl. 23:59.


## Uge 7 (kalenderuge 41)

### Opgaver

- 2.1(a,b): Mindre vigtig, men kan måske hjælpe med at forstå forskellene mellem $\sigma$-algebraer og $\delta$-systemer.
- 2.2: Mindre vigtig, men sjov.
- 2.4: Meget vigtig.
- 5.18: Meget vigtig.
- 5.26: Mindre vigtig, men bemærk del (b).
- 6.3: Del (a) er meget vigtig, del (b) vigtig.
- 6.4: Vigtig.
- 6.5: Vigtig.
- 6.6: Vigtig, bemærk især del (b).
- 6.7: Vigtig. Integralet er betydeligt sværere at beregne end i ovenstående opgaver.

Opgaverne fra kapitel 6 omhandler beregning af konkrete integraler, og i hvert fald én af dem bør forsøges løst.

[Løsningsforslag](Noter/uge07.pdf)


### Andre bemærkninger

Ingen afleveringer før efter ferien.


## Efterårsferie (kalenderuge 42)

Ingen undervisning i denne uge. Trods dette er man meget velkommen til at sende mig en mail hvis man har praktiske eller faglige spørgsmål.


## Uge 8 (kalenderuge 43)

### Opgaver

- 5.22: Vigtig. Måske god forberedelse til Opgave 5.24.
- 5.23: Mindre vigtig. Så vidt jeg kan se, skal man i del (a) bruge substitution. Altså må man omskrive til et Riemannintegral. Vi skal senere (i kapitel 11) se at man også kan udføre substitution i Lebesgueintegraler.
- 5.24: Meget vigtig. Læs evt. blot opgavebeskrivelsen samt del (d), og løs den senere. Del (e) er en smule tricky, så løs evt. først Opgave 5.25. Bemærk at der er en fejl øverst på s. 135, idet $f(t,x)$ her skulle være $f(x,t)$.
- 5.25: Vigtig. Lettere end 5.24(e).
- 6.9: Vigtig.
- 6.10: Mindre vigtig.
- 7.2: Meget vigtig (men måske velkendt fra Konveks optimering?).

[Løsningsforslag](Noter/uge08.pdf)


### Andre bemærkninger

Ingen aflevering i denne uge.


## Uge 9 (kalenderuge 44)

### Opgaver

I prioriteret rækkefølge:

- 7.5: Se vinket på ugesedlen. Man kan også betragte det målelige rum $(\mathbb{N},\mathcal{P}(\mathbb{N}))$.
- 7.6: Definitionerne på $\mathcal{L}^0(\mu)$ og $\mathcal{L}^\infty(\mu)$ er vigtige at kende til afleveringen.
- 7.3: Dette er en nærmest triviel generalisering af Markovs ulighed.
- 7.4: Se ugesedlen (og løsningsforslagene nedenfor) for en geometrisk fortolkning af størrelsen $\int_0^1 \sqrt{1+(f')^2} \,\mathrm{d}\lambda$.
- 7.11: Rummene $\mathcal{L}^p(\mu)$ for $p \in (0,1)$ opfører sig ret grimt (man kan f.eks. vise at der ikke findes nogen ikke-trivielle kontinuerte lineære funktionaler (jf. §9.5) derpå; synderen er at disse rum ikke er såkaldt *lokalkonvekse*, et begreb som bl.a. studeres i *Videregående analyse*), så vi er sjældent interesserede i dem. Trods dette er det godt at kende deres elementære egenskaber.

[Løsningsforslag](Noter/uge09.pdf)


### Andre bemærkninger

Aflevering 5 afleveres søndag d. 5. november kl. 23:59.


## Uge 10 (kalenderuge 45)

### Opgaver

I prioriteret rækkefølge:

- 7.10: Denne opgave er meget vigtig for forståelsen af forholdet mellem forskellige $\mathcal{L}^p$-rum. Sammenlign Sætning 7.3.2(ii) og Opgave 7.6(b).
- 7.16: Vink: Fatous lemma.
- 8.1: Denne opgave bekræfter blot at tingene fungerer på $\mathbb{C}$ som de gør på $\mathbb{R}$.
- 8.2
- 7.17: Resultatet i del (a) er kendt som "den omvendte trekantsulighed" og bør være velkendt fra *Matematisk analyse 1* i det tilfælde hvor normen er absolutværdien på $\mathbb{R}$.
- 7.9

[Løsningsforslag](Noter/uge10.pdf)


### Andre bemærkninger

Aflevering 6 afleveres søndag d. 12. november kl. 23:59.


## Uge 11 (kalenderuge 46)

### Opgaver

I prioriteret rækkefølge:

- 9.2: Denne opgave viser specielt at $\lVert \varphi_u \rVert = \lVert u \rVert$, hvor $\varphi_u$ er funktionalet fra Eksempel 9.5.2. For at vise at et tal, her $\lVert u \rVert$, er lige med supremum af en givet mængde af reelle tal, er der forskellige fremgangsmåder. I denne opgave kan man f.eks. overveje følgende: Man kan udnytte at supremum er den *mindste* øvre grænse for mængden, og den ene ulighed følger hvis man kan vise at $\lVert u \rVert$ også er en øvre grænse for mængden. Den omvendte ulighed kan opnås ved at vise at tallet $\lVert u \rVert$ også ligger i mængden. *Vink*: Vælg $v$ på en smart måde.
- 9.3
- 9.6: *Vink*: Den ene inklusion gælder altid. For den anden inklusion, benyt Korollar 9.3.5.
- 9.5
- 9.8: Denne opgave er en smule tricky. For at få absolutværdien "inden for" sumtegnet, så at sige, betragt vektoren som fremkommer ved at tage absolutværdien af $x$'s koordinator mht. den givne ortonormalbasis (og tilsvarende for $y$). Bemærk i (b) at der strengt taget ikke er tale om en generalisering af Parsevals ligning, da denne gælder for vilkårlige Hilbertrum, mens opgaven kun omhandler *separable* Hilbertrum.
- 8.3: Jeg så hellere at I fik godt styr på Opgave 5.24.


[Løsningsforslag](Noter/uge11.pdf)


### Andre bemærkninger

Aflevering 7 afleveres søndag d. 19. november kl. 23:59.


## Uge 12 (kalenderuge 47)

### Opgaver

I prioriteret rækkefølge:

- 9.13(a-c)
- 9.15
- US Opgave 1
- 10.1
- 10.3


[Løsningsforslag](Noter/uge12.pdf)


### Andre bemærkninger

Aflevering 8 afleveres søndag d. 26. november kl. 23:59.


## Uge 13 (kalenderuge 48)

### Opgaver

I prioriteret rækkefølge:

- 11.4: Det såkaldte *Gaussiske integral* beregnes ved hjælp af polære koordinater. Vi viser derudover at tætheden for normalfordelingen faktisk gør normalfordelingen til et sandsynlighedsmål. Del (e) er mindre vigtigt.
- 11.5: Resultatet i del (d) resultat benyttes f.eks. i Eksempel 12.1.5 til beregning af den Fouriertransformerede af tætheden for normalfordelingen.
- 12.2
- 12.3
- 12.4: Denne opgave viser specielt at den Fouriertransformerede af tætheden for Laplacefordelingen er tætheden for Cauchyfordelingen, og omvendt.
- US Opgave A


[Løsningsforslag](Noter/uge13.pdf)


### Andre bemærkninger

Ikke flere afleveringer! Alle besvarelser skal være afleveret og godkendt inden jul. Jeg skal have givet jer feedback d. 15. december, så genaflever gerne i god tid så I har tid til flere eventuelle forsøg.


## Uge 14 (kalenderuge 49)

### Opgaver

- 12.5: Jo mere differentiabel en funktion er, jo pænere opfører dens Fouriertransformerede sig.
- 13.2: En rimelig abstrakt opgave. *Vink*: Se på fordelingsfunktionen for $\mathsf{X}$ og overvej hvordan den kan opføre sig.
- 12.7: *Vink til del (b)*: Udnyt translationsinvarians, benyt at diverse funktioner er lige til at antage $x,y \geq 0$, og husk at $2(x \vee y) = \lvert x-y \rvert + x+y$.
- 13.4
- 13.5: Del (b) viser specielt at det sandsynlighedsfelt som en stokatisk variabel er defineret på, ikke har så meget at sige.
- US Opgave A

[Løsningsforslag](Noter/uge14.pdf)


### Andre bemærkninger

TODO


## Eksamen

### Generelle råd

- Memoriser *alle* definitioner i bogen.
- Hvis der er noget du ikke forstår, så sørg for at du kan huske alle indgående definitioner. Du vil ikke at være i stand til at vise at noget er en ortonormalbasis, hvis du ikke kan huske hvad en ortonormalbasis er.
- I stedet for at memorisere alle resultater, prøv at opnå en forståelse for *hvorfor* resultatet er sandt, eller hvad de vigtigste ingredienser i beviset er. Dette er ikke altid muligt, men det kan ofte lade sig gøre at forstå i hvert fald essensen af et bevis på denne måde. Vi giver nogle eksempler:
    - Hvilke antagelser er der på målene $\mu$ og $\nu$ for at kunne bruge Tonellis eller Fubinis sætninger til at bytte om på integrationsrækkefølgen i et itereret integral? Vi anvender her produktmålet $\mu \otimes \nu$, så $\mu$ og $\nu$ skal være $\sigma$-endelige, ellers giver $\mu \otimes \nu$ ikke mening.
    - Hvorfor giver $\mu \otimes \nu$ kun mening hvis $\mu$ og $\nu$ er $\sigma$-endelige? Husk at vi konstruerer produktmålet ved en eksplicit formel, og vi har her brug for at f.eks. funktionen $x \mapsto \mu(U_x)$ er målelig. Vi viser dette vha. Dynkins lemma, så vi skal vise at systemet af mængder $U$ så $x \mapsto \mu(U_x)$ er målelig, er et $\delta$-system. Altså skal vi kunne tage differencen $U \setminus V$ af to mængder, hvilket betyder at vi skal betragte $\mu(U_x) - \mu(V_x)$. Men så skal $\mu$ være endeligt! Først *derefter* udvider vi resultatet til $\sigma$-endelige mål.
    - Hvorfor er kontinuerte funktioner målelige? Fordi kontinuitet og målelighed begge har at gøre med urbilleder, og fordi Borelalgebraen netop er frembragt af de åbne mængder.
    - Hvis $g \geq 0$ er integrabel og $\lvert f \rvert \leq g$, hvorfor er $f$ så integrabel? Fordi integralet er voksende.
    - Hvorfor kan vi differentiere ind under integraltegnet? Pga. domineret konvergens.
- Strengt taget er (mere eller mindre) hele bogen pensum, men det er naturligvis ikke nødvendigt at kunne det hele, ej heller for at få topkarakter. I vil formentlig aldrig blive spurgt ind til de fleste beviser, så hvis I ikke har tid til at lære alle beviser udenad (hvilket I ikke har), så fokuser hellere på de fremlæggelser I har forberedt på forhånd, og de opgaver I kan blive spurgt ind til. Derudover er det også vigtigere at have en overordnet forståelse for forløbet igennem kurset end at kunne huske detaljerne i alle beviser. Dette betyder at kunne huske alle definitioner og hvordan alle begreberne "passer ind" i teorien. Vi giver nogle eksempler:
    - Hvorfor er $\sigma$-endelige mål vigtige? Fordi vi f.eks. kan bevise entydighedsresultater derfor, vi kan konstruere produkter af $\sigma$-endelige mål, og vi har adgang til Tonelli og Fubinis sætninger.
    - Hvad kan man bruge billedmål til? Vi har f.eks. brugt dem i Opgave 11.4 til at beregne det Gaussiske integral, og vi bruger dem hele tiden i sandsynlighedsteori (jf. fordelinger af stokastiske variable).
    - Hvorfor er mål med tæthed vigtige? Ud over den vigtige anvendelse i Opgave 11.4, spiller de en central rolle i sandsynlighedsteori, da de netop karaktereriserer de to vigtige klasser af stokatiske variable som vi har studeret, nemlig diskrete og absolut kontinuerte stokastiske variable.
    - Hvorfor studerer vi også $\delta$-systemer og ikke kun $\sigma$-algebraer? Fordi det ofte er betydeligt lettere at vise at noget er et $\delta$-system, og vi kan derefter ofte bruge Dynkins lemma til at vise at det pågældende mængdesystem også er en $\sigma$-algebra.
    - Hvorfor er Fouriertransformationen vigtig? Eksempelvis fordi den tillader os at lave differentiation om til multiplikation, og den er derfor et vigtigt redskab til at løse differentialligninger.
- Bare brug Fubinis sætning og spring over Tonelli, og vend eventuelt tilbage til Tonelli hvis der er tid. Nævn selvfølgelig at du gør dette.
- Det er helt i orden at udelade beviser (og præcise formuleringer) af lemmaer og andre hjælperesultater. Bare nævn at du bruger dem. (De er strengt taget pensum, men du vil formentlig ikke blive spurgt ind til dem.)


### Vigtige resultater

#### Kapitel 1: $\sigma$-algebra og mål

- Sætning 1.1.6 og Sætning 1.1.7: Enhver delmængde $\mathcal{D}$ af $\mathcal{P}(X)$ frembringer en $\sigma$-algebra $\sigma(\mathcal{D})$, og dette er den *mindste* $\sigma$-algebra som indeholder $\mathcal{D}$. Dette giver $\sigma(\mathcal{D})$ en række egenskaber som minder om egenskaberne ved f.eks. det lineære span eller supremum/infimum af en mængde (se f.eks. Sætning 1.1.11). Bemærk at $\delta$-systemer opfører sig tilsvarende, jf. Sætning 2.1.5. Disse er resultater som man ikke bør huske ordret, men man i stedet bør gøre sit bedste for at forstå.
- Sætning 1.2.4 og Korollar 1.2.6: Borelalgebraen $\mathcal{B}(\mathbb{R}^d)$ er tælleligt frembragt og har flere vigtige frembringersystemer. Frembringersystemet i (1.15) er f.eks. vigtigt i sandsynlighedsteori, idet det fører til at fordelingen af en stokatisk variabel er entydigt bestemt af sin fordelingsfunktion (jf. 13.1.5). Beviserne for disse resultater er tekniske, og I vil formentlig ikke blive spurgt ind til dem til eksamen.
- Sætning 1.3.4: Husk især del (v) og (vi) ("kontinuiteten" af mål).

#### Kapitel 2: Dynkins lemma og entydighed af mål

- Lemma 2.1.4 og Sætning 2.1.7: At et $\cap$-stabilt $\delta$-system er en $\sigma$-algebra bør gerne være rimelig naturligt. Dynkins lemma omtales [nedenfor](#spørgsmål).
- Sætning 2.2.1 og Hovedsætning 2.2.2: Disse omtales ligeledes [nedenfor](#spørgsmål).

#### Kapitel 3: Konstruktion af mål

Ikke pensum

#### Kapitel 4: Målelige funktioner og afbildninger

- Sætning 4.1.6: Del (i)-(iii) er teoretisk vigtige, men del (iv) og (v) er centrale også i anvendelser (f.eks. medfører del (iv) at kontinuerte funktioner er Borel-målelige, jf. Sætning 4.1.9).
- Sætning 4.1.9 og Sætning 4.2.4: Kontinuerte funktioner er Borel-målelige; dette bør sidde på rygraden. Dette medfører også at f.eks. summer og produkter af målelige funktioner er målelige, hvilket ligeledes bør være naturligt.
- Sætning 4.3.6 og Korollar 4.3.7: Supremum, infimum og grænser af følger af målelige funktioner er målelige. Beviserne er nok ikke super vigtige, men resultaterne er essentielle.
- Sætning 4.4.3 og Korollar 4.4.7: "Tuborg-resultaterne".
- Sætning 4.5.3: Beviset er teknisk, men det er godt i hvert fald at kunne tegne en tegning som illustrerer beviset (se Figur 3). For anvendelser, se især Sætning 5.2.7.

#### Kapitel 5: Lebesgueintegralet

- Lemma 5.1.1: Om ikke andet er det vigtigt at holde sig for øje at der faktisk er et spørgsmål om veldefinerethed.
- Sætning 5.1.3: Her er beviset for del (iii) en smule træls (bemærk lighederne med beviset for Lemma 5.1.1), men de andre skulle være ret naturlige.
- Lemma 5.2.3: Bemærk som for Lemma 5.1.1 at der faktisk er noget at bevise.
- Hovedsætning 5.2.4 og Sætning 5.2.7: Hovedsætning 5.2.4 omtales [nedenfor](#spørgsmål). Bemærk hvordan vi anvender Sætning 4.5.3 og monoton konvergens i beviset for del (ii) og (iii) i Sætning 5.2.7.
- Sætning 5.2.9: Dette resultat er selv sagt vigtigt, men prøv at forstå det som en direkte konsekvens af monoton konvergens og linearitet af integralet.
- Hovedsætning 5.2.11: Entydighed af integralet. Beviset er essentielt en løsning af [Cauchys funktionalligning](https://en.wikipedia.org/wiki/Cauchy%27s_functional_equation). Bemærk at vi ofte (men ikke altid, se f.eks. Eksempel 5.2.13) benytter denne sætning når vi ønsker at fastlægge hvordan man integrerer med hensyn til et bestemt mål (f.eks. i Sætning 10.1.4 og Sætning 11.1.4).
- Sætning 5.3.6, Sætning 5.4.3, Sætning 5.4.6 og Korollar 5.4.9: Disse er helt fundamentale resultater som gerne må sidde på rygraden (ikke deres beviser).
- Sætning 5.5.1, Sætning 5.5.2 og Hovedsætning 5.5.3: De tre "helte" i integrationsteorien. *Skal* sidde på rygraden. Beviserne for generaliseret monoton konvergens og Fatous lemma er tekniske, men de sørger bare for at vi kan anvende Hovedsætning 5.2.4. Detaljerne er formentligt ikke så vigtige.
- Diverse resultater fra ugesedlerne som tillader at erstatte Lebesgueintegraler med Riemannintegraler (eller evt. Hovedsætning 5.7.3).

#### Kapitel 6: Produktmål

- Sætning 6.1.3, Sætning 6.1.4 og Bemærkning 6.1.5: Karakterisationen af produkt-$\sigma$-algebraen som den mindste $\sigma$-algebra der gør projektionsafbildningerne målelige, er ekstremt vigtig. (For dem der kender til topologi: Produkttopologien har præcis den samme egenskab, idet vi erstatter målelighed med kontinuitet.) Man kan vise at egenskaben i Sætning 6.1.4(i) faktisk karakteriserer produkt-$\sigma$-algebraen.
- Lemma 6.3.1, Lemma 6.3.2 og Hovedsætning 6.3.3: Disse omtales [nedenfor](#spørgsmål).
- Sætning 6.4.1 og Sætning 6.4.4: Tonellis og Fubinis sætninger er naturligvis meget vigtige. Detaljerne i beviserne er knap så vigtige, men bemærk at beviset for Tonellis sætning er et eksempel på "standardbeviset", og at komplikationerne i Fubinis sætning blot er til for at sikre at det itererede integral er veldefineret.

#### Kapitel 7: Integraluligheder og $\mathcal{L}^p$-rum

- Lemma 7.1.2 til og med Korollar 7.1.6: Disse resultater er relativt tekniske (men måske velkendte fra *Konveks optimering*?), men forhåbentlig er deres geometriske indhold intuitivt.
- Sætning 7.1.7: Vi har ikke brugt Jensens ulighed så meget i kurset, men ud over i opgaver kommer den i spil i beviset for Sætning 12.4.1 (andre forfattere, f.eks. Folland, bruger i stedet den såkaldte Minkowskis ulighed for integraler til at give et bevis for et analogt resultat, jf. Follands bog [Fo] 6.19 og 8.14, og se [disse noter](https://github.com/dnhansen/folland-real-analysis) for et mere elementært bevis for Minkowskis ulighed for integraler), og den spiller en større rolle i *Videregående sandsynlighedsteori*.
- Lemma 7.2.1 til og med Sætning 7.2.4: Disse uligheder (måske med undtagelse af Youngs ulighed) er helt fundamentale og bør sidde på rygraden. I *Videregående sandsynlighedsteori* skal I se en vigtig anvendelse af Markovs ulighed, idet den udtrykker styrkeforholdet mellem konvergens i $\mu$-$p$-middel og såkaldt *konvergens i $\mu$-mål*.
- Sætning 7.2.6: Borel-Cantellis første lemma bruges nærmest kun i beviset for store tals lov (Sætning 13.6.1). Bemærk at mængden $U$ netop er limes superior af følgen $(F_n)$, og at resultatet nærmest ville være oplagt hvis vi erstattede $U$ med limes *inferior* af $(F_n)$ (jf. Opgave 1.9(a)).
- Sætning 7.3.2: Uligheden (7.14) er meget nyttig og værd at huske på. Del (ii) af denne sætning må gerne komme meget naturligt.
- Sætning 7.3.5: Minkowskis ulighed er selv sagt meget vigtig, selvom beviset er en smule træls.
- Lemma 7.4.4: Bemærk især hvor nyttigt det er at have adgang til limes superior, så vi ikke behøver bekymre os om hvorvidt følgen er konvergent. Bemærk også at uligheden (7.14) igen er nyttig.
- Lemma 7.4.6, Hovedsætning 7.4.7 og Bemærkning 7.4.9: Omtales [nedenfor](#spørgsmål). Detaljerne i bemærkningen er formentlig ikke så vigtige.
- Sætning 7.5.2 og Korollar 7.5.4: Disse resultater er naturligvis vigtige, men beviserne handler blot om at tjekke at alting virker som det skal når vi går fra $\mathcal{L}^p(\mu)$ til $L^p(\mu)$.
- Sætning 7.6.4: Så vidt jeg ved er beviset for dette resultat ikke pensum, men selve resultatet er meget vigtigt.

#### Kapitel 8: Målelighed og integration af komplekse funktioner

De fleste resultater i dette kapitel er mere eller mindre oplagte generaliseringer af resultater fra tidligere kapitler.

#### Kapitel 9: Hilbertrum

- Sætning 9.1.4 og Sætning 9.1.5: Disse resultater er naturligvis vigtige, men de har ikke så meget med mål- og integralteori at gøre. Jeg kan personligt bedre lide beviset for Cauchy-Schwarz' ulighed som Jesper Funch giver i sine noter til kurset *Lineær algebra*.
- Lemma 9.1.9: Kontinuitet af (pseudo) indre produkter og (semi)normer. Et ekstremt vigtigt resultat som gerne må føles som en ligefrem anvendelse af Cauchy-Schwartz' ulighed.
- Sætning 9.2.3: Her er del (i) og (ii) velkendte fra *Lineær algebra*.
- Sætning 9.3.1, Hovedsætning 9.3.3 og Korollar 9.3.5: Disse omtales [nedenfor](#spørgsmål).
- Lemma 9.4.4 til og med Korollar 9.4.9: Beviserne for disse resultater er formentligt ikke super vigtige (eller svære), men det er meget vigtigt at have godt styr på de omtalte begreber og hvordan de opfører sig.
- Hovedsætning 9.5.3 og Korollar 9.5.4: Hovedsætningen omtales somme sider som *Riesz' repræsentationssætning* (bemærk at der er mindst tre sætninger der bærer dette navn, én af de andre to vises i *Videregående analyse*) eller *Riesz-Fréchets sætning*.

#### Kapitel 10: Tætheder og absolut kontinuitet

- Lemma 10.1.1: Det skulle gerne være rimelig ligetil at vise at $g \cdot \mu$ er et mål.
- Sætning 10.1.4: Helt central. Læg mærke til at beviset går gennem Hovedsætning 5.2.11 for positive funktioner, og at resten af beviset bare handler om at tjekke at alting virker som det skal for reelle og komplekse funktioner.
- Sætning 10.2.1, Korollar 10.2.2 og Korollar 10.2.3: Meget vigtige resultater. Størstedelen af arbejdet består naturligvis i at vise sætningen. Bemærk også at Korollar 10.2.3 ikke gælder hvis vi erstatter lighedstegnet med en ulighed (som i Sætning 10.2.1): For selvom to endelige mål $\mu$ og $\nu$ med $\mu(X) = \nu(X)$ stemmer overens på et $\delta$-system, så gælder uligheden $\mu \leq \nu$ *ikke* generelt på et $\delta$-system. (Man kan vise at mængden hvorpå $\mu \leq \nu$ udgør en såkaldt *monoton klasse*. Ligesom et $\cap$-stabilt $\delta$-system er en $\sigma$-algebra, er en mængdealgebra en $\sigma$-algebra hvis den også er en monoton klasse. En analog til Dynkins lemma siger at den monotone klasse frembragt af en mængdealgebra også er en mængdealgebra. Hvis man da ved at $\mu \leq \nu$ gælder på en mængdealgebra, så gælder det også på den frembragte $\sigma$-algebra.)

#### Kapitel 11: Transformation

- Lemma 11.1.1: Ligesom Lemma 10.1.1 skal dette gerne være ligetil at bevise.
- Sætning 11.1.4: Den lille transformationssætning. Bemærk ligheden med Sætning 10.1.4, både i sætningens formulering og i dens bevis.
- Sætning 11.2.3 og Lemma 11.2.4: Jeg ved ikke hvor meget af delafsnit 11.2 der er pensum, men disse resultater er i hvert fald vigtige, og deres beviser skulle gerne være naturlige.
- Hovedsætning 11.4.1 og Korollar 11.4.2: Beviset for transformationssætningen af formentlig ikke pensum, men det er et yderst vigtigt resultat. (Steens bevis for transformationssætningen er meget langt. Et kortere og mere direkte bevis gives i Follands bog [Fo].)

#### Kapitel 12: Fouriertransformationen

- Sætning 12.1.3: Fouriertransformerede funktioner er begrænsede og uniformt kontinuerte. Beviset for del (i) er næsten oplagt, og bemærk i hvert fald at beviset for (ii) går gennem domineret konvergens (naturligvis).
- Sætning 12.1.4 og Sætning 12.1.6: Jeg kan aldrig huske hvilke koefficienter der dukker op hvor, og hvilke fortegn de har, men heldigvis er det hurtigt at udlede formlerne. Det eneste tekniske er at vise at $f(N)$ går mod $0$ for $N \to \pm \infty$.
- Sætning 12.2.3 og Sætning 12.2.4: Beviserne for disse resultater forløber ligeledes på noget nær den eneste tænkelige måde. Faktoren $\sqrt{2\pi}$ i Sætning 12.2.4 er træls, og jeg kan aldrig huske den (især fordi der er flere forskellige måder at definere Fouriertransformationen på, og faktoren afhænger deraf). En måde at huske den på er at huske at der i både $\widehat{f*g}$, $\hat{f}$ og $\hat{g}$ er en faktor $1/\sqrt{2\pi}$ uden for integralet, så der skal en faktor $\sqrt{2\pi}$ til for at kompensere for dette.
- Sætning 12.2.5: Steens beviser for del (i) og (ii) er desværre meget tekniske, især del (ii), men I bliver forhåbentlig ikke stillet til regnskab for dem til eksamen. Men både (ii) og (iii) er helt fundamentale egenskaber ved foldning. (Del (ii) gælder i større generalitet, idet $g * h$ er "mindst lige så glat" som den mest glatte af $g$ og $h$. I del (iii) kan man faktisk erstatte $\varphi_\sigma$ med mere generelle familier af funktioner, såkaldte *approksimative identiteter*, hvilket løst sagt er en familie af funktioner $h_\sigma$ der afhænger af en parameter $\sigma > 0$, hvor integralet af alle $h_\sigma$ er $1$, og hvor $h_\sigma$ bliver mere og mere koncentreret omkring $0$ når $\sigma \downarrow 0$.)
- Sætning 12.3.1 og Sætning 12.3.2: Beviset for Sætning 12.3.1 virker umiddelbart mere teknisk end det er, fordi Steen insisterer på eksplicit at indføre størrelsen $\epsilon (2R+2)^{-1/p}$. Ellers minder argumentet om mange andre analyseargumenter, idet vi først viser at resultatet gælder for kontinuerte funktioner og derefter approksimerer mere generelle funktioner med kontinuerte funktioner. I beviset for Sætning 12.3.2 får vi den gode idé at skrive $-1$ som $e^{-i\pi}$. Bemærk at vi ikke rigtig bruger Riemann-Lebesgues lemma til noget, men det er trods dette et vigtigt resultat som I i hvert fald bør huske på.
- Sætning 12.4.1: Bemærk at dette er en slags $\mathcal{L}^p$-analog til Sætning 12.2.5(iii), og denne anvendes da også i beviset. Omtales yderligere [nedenfor](#spørgsmål).
- Hovedsætning 12.4.2 og Korollar 12.4.4: Omtales [nedenfor](#spørgsmål).
- Sætning 12.5.1 og Lemma 12.5.2: Disse er tekniske resultater, og deres primære rolle er som hjælperesultater til beviset for Plancherels sætning. I bliver forhåbentlig ikke spurgt ind til beviserne.
- Hovedsætning 12.5.3: Omtales [nedenfor](#spørgsmål).

#### Kapitel 13: Grundlæggende begreber i sandsynlighedsteori


### Spørgsmål

1. **Dynkins lemma.** Her skal Dynkins lemma selvfølgelig bevises, naturligt indledt af en definition på $\delta$-systemer. Jeg synes personligt ikke at Steens præsentation af den underliggende logik i Dynkins lemma er super klar; se f.eks. [disse noter](https://github.com/dnhansen/math-analysis/blob/main/math-analysis.pdf) for en anden præsentation. Den centrale anvendelse af Dynkins lemma (Sætning 2.2.1 og Hovedsætning 2.2.2) bør også nævnes. Vi bemærker her at det springende punkt i beviset for Sætning 2.2.1 er, at to endelige mål $\mu$ og $\nu$ på $(X,\mathcal{E})$ stemmer overens på et $\delta$-system såfremt $\mu(X) = \nu(X)$ (kort sagt: sandsynlighedsmål stemmer overens på $\delta$-systemer). Der er formentlig ikke tid til at bevise både Dynkins lemma og ovennævnte sætninger.

2. **Lebesgues sætning om monoton konvergens.** Beviset er ret langt (i hvert fald i Steens præsentation), så der er nok ikke tid til meget andet. Man kan også nævne generaliseringen Sætning 5.5.1, samt nævne de centrale anvendelser af sætningen: Eksempelvis homogenitet af Lebesgueintegralet, Fatous lemma og i forlængelse domineret konvergens (uden at komme nærmere ind på beviserne, for det er jo spørgsmål 3), eller beregning af konkrete integraler gennem omskrivning til Riemannintegraler.

3. **Fatous lemma og Lebesgues sætning om domineret konvergens.** Igen er det oplagt hvad der skal vises. Her er det selvfølgelig i orden at tage sætningen om monoton konvergens for givet. Her kan vi også nævne vigtige anvendelser: F.eks. differentiation under integraltegnet, (som i spørgsmål 2) beregning af konkrete integraler, en række anvendelser i teorien om Fouriertransformationen, osv.

4. **Eksistens og entydighed af produktmål.** Her er de centrale resultater Lemma 6.3.1, Lemma 6.3.2 og Hovedsætning 6.3.3, altså (6.3.1) måleligheden af funktionerne $x \mapsto \nu(U_x)$ og $y \mapsto \mu(U^y)$ for endelige mål $\mu$ og $\nu$, (6.3.2) udvidelsen til $\sigma$-endelig mål, og (6.3.3) eksistens og entydighed af produktmål. Afhængigt af hvor hurtig man er, kan man nå igennem mere eller mindre af dette, men formentligt ikke det hele. Hovedsætning 6.3.3 er selv sagt det vigtigste resultat, og man kan overveje f.eks. at springe Lemma 6.3.2 over og blot nævne at denne udvidelse er mulig vha. det sædvanlige argument (en udgave af hvilket vi også benytter i f.eks. beviserne for Hovedsætning 2.2.2 og Sætning 10.2.1(ii)).

5. **Integraluligheder og rummene $\mathcal{L}^p(\mu)$ og $L^p(\mu)$.** De mest relevante afsnit er her 7.2 og 7.3. Her er der mange muligheder: Hvad angår uligheder, er Young, Hölder og Minkowskis uligheder alle vigtige, men mest central er nok Minkowskis ulighed, da denne viser at $\mathcal{L}^p(\mu)$ kommer udstyret med en seminorm. Dette leder naturligt videre til $L^p(\mu)$, hvorpå denne seminorm giver anledning til en ægte norm.

6. **Konvergens i $\mu$-$p$-middel.** Det centrale resultat er selvfølgelig Fischers fuldstændighedssætning (Hovedsætning 7.4.7), men meget af det tekniske arbejde udføres i Lemma 7.4.6. Den interessante implikation i Hovedsætning 7.4.7 er naturligvis (i) $\Rightarrow$ (ii), så man kan evt. nøjes med at vise denne samt (dele af) Lemma 7.4.6. Man bør selvfølgelig også definere det relevante konvergensbegreb og tilhørende Cauchyfølger. Derudover kan man nævne at $\mathcal{L}^p(\mu)$ også er fuldstændigt for $p \in (0,1)$, men at man i dette tilfælde ikke har adgang til en norm, og derfor bliver beviset en smule anderledes (jf. Bemærkning 7.4.9). (Vi bemærker at man i kurset *Videregående sandsynlighedsteori* giver endnu et bevis for fuldstændigheden af $\mathcal{L}^p(\mu)$ gennem studiet af såkaldt *konvergens i mål*, og her gives endda ét bevis for alle $p \in (0,\infty)$.)

7. **Hilbertrum og projektionssætningen.** Indre produkter er velkendte fra kurset *Lineær algebra*, så undlad at bruge for meget tid på at definere disse. Men nævn gerne forskellen mellem *pseudo* indre produkter og "ægte" indre produkter. Ellers er fuldstændighed den centrale egenskab ved Hilbertrum. De vigtige resultater er Sætning 9.3.1, Hovedsætning 9.3.3 og Korollar 9.3.5.

8. **Fouriertransformationen og inversionssætningen.** Definér gerne Fouriertransformationen (for funktioner i $\mathcal{L}^1_\mathbb{C}(\lambda)$), ellers skal Hovedsætning 12.4.2 bevises, og der er nok ikke tid til meget andet. Men husk også og nævn evt. Opgave 12.3 og Korollar 12.4.4.

9. **Plancherels sætning.** TODO

10. **Uafhængige stokastiske variable og store tals lov**. TODO